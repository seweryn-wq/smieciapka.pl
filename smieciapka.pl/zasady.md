Zasady segregacji i odbioru odpadów komunalnych od 01.10.2020 r.
Na terenie gminy Piaseczno obowiązują następujące zasady odbioru odpadów komunalnych:

1. ODPADY Z METALI I TWORZYW SZTUCZNYCH

WRZUCAMY: puste i zgniecione butelki plastikowe po napojach (typu PET), plastikowe zakrętki, puste butelki plastikowe po kosmetykach i środkach czystości, puste, plastikowe opakowania po żywności (np. po jogurtach, serkach, kefirach), folia i torebki z tworzyw sztucznych, puste puszki po napojach, konserwach, kartony po napojach i mleku, drobny złom żelazny oraz drobny złom metali kolorowych (np. zabawki, narzędzia), styropian opakowaniowy.

NIE WRZUCAMY:  butelek i opakowań po olejach spożywczych i samochodowych, opakowań po smarach, styropianu budowlanego, gumy, butelek i pojemników z jakąkolwiek zawartością, puszek po farbach, baterii, opakowań po aerozolach, opakowań po środkach chwasto- czy owadobójczych, sprzętu AGD i RTV.

2. ODPADY Z PAPIERU

WRZUCAMY: gazety, książki, katalogi, zeszyty, papierowe torby i worki, papier szkolny, biurowy, kartony i tekturę oraz zrobione z nich opakowania.

NIE WRZUCAMY: tłustego i zabrudzonego papieru (np. papierowych opakowań po maśle, margarynie, twarogu), papieru faksowego, tapet, odpadów higienicznych (np. wacików, podpasek, pieluch), butelek i opakowań po olejach spożywczych i samochodowych, opakowań po smarach, styropianu budowlanego, gumy, butelek i pojemników z jakąkolwiek zawartością, puszek po farbach, baterii, opakowań po aerozolach, opakowań po środkach chwasto- czy owadobójczych, sprzętu AGD i RTV.

3. ODPADY SZKLANE

WRZUCAMY: szkło i odpady opakowaniowe ze szkła m.in. puste butelki i słoiki szklane po napojach i żywności (bez nakrętek), butelki po napojach alkoholowych, puste opakowania szklane po kosmetykach, szkło białe i kolorowe.

NIE WRZUCAMY: porcelany i ceramiki, doniczek, żarówek, lamp neonowych, fluorescencyjnych i rtęciowych, reflektorów, izolatorów, szkła okularowego, szkła żaroodpornego, szkła okiennego, fajansu, ekranów i lamp telewizyjnych, luster, szyb samochodowych, opakowań po lekarstwach i termometrów.

4. ODPADY BIO, OGRODOWE i KUCHENNE

WRZUCAMY: odpady z owoców i warzyw, obierki, fusy z kawy i herbaty, skorupki jaj, resztki jedzenia pochodzenia roślinnego (w stanie stałym), ścięta trawa, liście, drobne odpady ogrodowe jak połamane gałązki drzew, kwiaty doniczkowe (wraz z ziemią doniczkową).

NIE WRZUCAMY: surowego mięsa, kości, odchodów zwierzęcych, popiołu, żwirku z odchodami, pampersów,  podpasek, papierosów, odpadów higienicznych, resztek mięsa i kości, odchodów zwierzęcych, piasku i sorbentów dla kotów, zanieczyszczonych trocin po zwierzętach, popiołu z pieca i kominka, papierosów i niedopałków, piasku, kamieni, odpadów z tworzyw sztucznych, folii, metalu, przeterminowanych lekarstw.

Odpady biodegradowalne: gałęzie do 1 m długości, trawa, liście można oddać do Punktu Selektywnej Zbiórki Odpadów Komunalnych (PSZOK) przy ul. Technicznej 6 w Piasecznie. Zachęcamy również do kompostowania.

5. ODPADY ZMIESZANE

WRZUCAMY: odpady, które nie podlegają segregacji np. resztki jedzenia, wszelkiego rodzaju odpady higieniczne, mocno zabrudzone puszki, butelki lub pojemniki.

6. ODPADY TEKSTYLNE I ODZIEŻ – ubrania, buty, firany, zasłony, koce, pościele, narzuty, prześcieradła itp. nie wrzucamy do odpadów zmieszanych.

Odpady te można oddać do PSZOK (Punktu Selektywnego Zbierania Odpadów Komunalnych) ul. Techniczna 6 w Piasecznie jak również w mobilnych punktach zlokalizowanych na terenie gminy Piaseczno funkcjonujących w każdą 3 sobotę miesiąca w okresie od marca do listopada:

w Złotokłosie na terenie placu targowego przy ul. 3-go Maja w godz. 09.00-12.00 (z wyjątkiem dni ustawowo wolnych od pracy),
w Jazgarzewie na parkingu przy szkole podstawowej przy ul. Szkolnej w godz. 13.00-16.00 (z wyjątkiem dni ustawowo wolnych od pracy).
Niepotrzebną odzież można przekazać bezpośrednio organizacjom takim jak Polski Czerwony Krzyż (PCK), Caritas, bądź fundacjom, które zbierają ubrania dla potrzebujących.

7. ODPADY WIELKOGABARYTOWE (meble, dywany, duże zabawki, rowery itp.) – należy przekazywać w ramach zbiórki akcyjnej zgodnie z podanym harmonogramem lub bezpośrednio do Punktu Selektywnego Zbierania Odpadów Komunalnych (PSZOK) znajdującego się w Piasecznie przy ul. Technicznej 6. Punkt jest czynny od poniedziałku do piątku w godz. 9.00-18.00 oraz w soboty w godz. 9.00-17.00, tel. (22) 737-17-70, 737-18-80. Odpady wielkogabarytowe wystawiamy przed posesję lub altankę śmietnikową.

8. ZUŻYTY SPRZĘT ELEKTRYCZNY I ELEKTRONICZNY – należy przekazywać bezpośrednio do PSZOK bądź umówić się na bezpłatny odbiór w/w odpadów z domu/mieszkania dzwoniąc do firmy P.P.H.U. POLBLUME pod numerem tel. (22) 756-96-61 lub mailem: polblume@polblume.pl.

9. ZUŻYTE BATERIE I AKUMULATORY – należy przekazywać do specjalnych pojemników znajdujących się budynku Urzędu Miasta i Gminy Piaseczno, Gminnego Ośrodka Sportu i Rekreacji w Piasecznie, Centrum Kultury w Piasecznie oraz szkół lub do placówek handlowych zobowiązanych do prowadzenia zbiórki tych odpadów bądź bezpośrednio do PSZOK.

10. PRZETERMINOWANE LEKI I TERMOMETRY RTĘCIOWE – należy dostarczyć do specjalistycznych pojemników ustawionych w aptekach lub bezpośrednio do PSZOK.

11. ODPADY NIEBEZPIECZNE I OPAKOWANIA PO NICH (farby, rozpuszczalniki, środki i odczynniki chemiczne itp.) – należy przekazywać bezpośrednio do PSZOK.

12. ZUŻYTE OPONY – należy przekazywać bezpośrednio do PSZOK (bez limitu).

13. ODPADY BUDOWLANE, ROZBIÓRKOWE I REMONTOWE z gospodarstw domowych– które powstały w wyniku prowadzenia prac wymagających stosownego pozwolenia należy gromadzić w pojemnikach lub kontenerach zamawianych indywidualnie i na własny koszt przekazywać do odbioru i utylizacji a w/w odpady z drobnych remontów po uprzednim posegregowaniu należy nieodpłatnie dostarczyć do PSZOK (max. 1000 kg na rok na nieruchomość w zabudowie jednorodzinnej oraz 500 kg na lokal w zabudowie wielorodzinnej).

14. ODPADY „MEDYCZNE” (zużyte strzykawki, igły, skalpele itp.) – należy gromadzić w miejscu ich powstawania w odpowiednich workach i pojemnikach, a po napełnieniu zgłosić do Wydziału Gospodarki Odpadami pod nr tel. (22) 701 75 37. Koszt zakupu opakowań leży po stronie mieszkańca.